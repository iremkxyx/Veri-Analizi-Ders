Tek hücreli ya da çok hücreli her canlı türü dünya tarihi boyunca hayatta kalma, büyüme ve
üreme için diğer türler arasından yiyecek araştırmıştır. İnsan oğlu ise , gerekli besini sağlamak için diğer
birçok türden bitki, hayvan ve bakteri kökenli gıdayı diğer türlere nazaran daha geniş çeşitlilikte
denemiş ve seçmiştir. Besin olarak isimlendirdiğimiz gıdalar, yaşam ve sağlık için gerekli olan kalori ve
esansiyel fizyolojik aktif bileşenleri kimyasal bir karışım olarak insana sağlarlar. Henüz yiyeceklerin
içindeki çoğu maddenin insan üzerindeki fizyolojik etkileri hakkındaki bilgilerimiz oldukça sınırlıdır.
Yaşamın çeşitli aşamalarında tüketilen gıda miktarı ve bileşiminin bazı hastalıkları
etkileyebildiği ifade edilmektedir. 